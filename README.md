# Zadaci
##	A02
1.	Napisati program koji učitava dužinu stranice kvadrata (a), a zatim računa i ispisuje njegov obim i površinu.
2.	Napisati program koji učitava dužinu strane kocke (a), a zatim računa i ispisuje njenu zapreminu i površinu.
3.	Napisati program koji učitava dužine stranice pravougaonika (a i b), a zatim računa i ispisuje njegov obim i površinu te dužinu dijagonale.
4.	Napisati program koji učitava dužine strana pravougaone prizme (a, b, c), a zatim računa i ispisuje njenu zapreminu i površinu.
5.	Napisati program koji učitava temperaturu izraženu u °C, a zatim ispisuje koliko je to K.
6.	Napisati program koji učitava ugao izražen u stepenima, minutama i sekundama, a zatim ispisuje koliko je to ukupno stepeni.
7.	Napisati program koji učitava ugao izražen u stepenima, minutama i sekundama, a zatim ispisuje koliko je to radijana.
8.	Napisati program koji učitava ugao izražen u radijanima, a zatim ispisuje koliko je to stepeni.
9.	Napisati program koji učitava ugao izražen u radijanima, a zatim ispisuje koliko je to stepeni, minuta i sekundi (stepeni, minute i sekunde su cjelobrojni).
##	A03
1.	Napisati  program koji  učitava  dva  broja, a zatim  ispisuje  manji  broj.
2.	Napisati program koji  učitava tri broja, a zatim  ispisuje  najmanjeg  (najvećeg).
3.	Napisati program koji  učitava  prirodan  broj  manji  od 100, a zatim  ispisuje  zbir  njegovih  cifara.
4.	Napisati program koji  učitava  prirodan  broj  manji  od 1000, a zatim  ispisuje  zbir  njegovih  cifara.
5.	Napisati  program koji  za  učitani  redni  broj  dana u sedmici  ispisuje  njegov  naziv (ponedjeljak, utorak, ... , nedjelja).
6.	Napisati program koji  za  učitani  redni  broj  mjeseca u godini  ispisuje  naziv  mjeseca (januar, februar, ... , decembar).
7.	Napisati program koji  za učitano slovo ispisuje da li je u pitanju samoglasnik ili suglasnik.
8.	Napisati program koji  učitava  redni  broj  mjeseca  i godinu, a zatim ispisuje  koliko ima dana u tom mjesecu. U obzir uzeti da li je godina prestupna.
##  A04
1.  Napisati program koji učitava prirodan broj, a zatim ispisuje sve parne brojeve manje od njega. Zadatak riješiti korištenjem:
 a) while petlje, b) do…while petlje, c) for petlje.
2.  Napisati program koji tabelarno ispisuje vrijednosti funkcije  f(x)=2x+3, za vrijednosti argumenta x∈[A,B], s korakom ∆x. Zadatak riješiti korištenjem:
 a) while petlje, b) do…while petlje, c) for petlje.
3.   Napisati program koji učitava n cijelih brojeva, a zatim ispisuje koliko među njima ima pozitivnih, kao i njihovu aritmetičku sredinu.
4.  Napisati program koji učitava n brojeva, a zatim ispisuje najvećeg.
5.   Napisati program koji učitava n brojeva, a zatim ispisuje najmanjeg, kao i njegov redni broj.
6.   Napisati program koji učitava dva prirodna broja pa provjerava da li oni predstavljaju par prijateljskih brojeva. Za dva broja kažemo da su prijateljski ako je prvi jednak zbiru djelilaca drugog, a drugi jednak zbiru djelilaca prvog broja.
